# Zadanie 2

Na druhom zadaní budete pracovať v tímoch troch alebo štyroch študentov a zámerom je aby ste sa oboznámili s ďalšími heuristickými algoritmami pre optimalizáciu. Okrem teoretického rešeršu implementujete vybraný algoritmus a vyskúšate ho na riešenie ukážkového problému. Vypracované zadanie sa skladá z nasledujúcich častí:

1. Implementácia vybraných algoritmov zo skupiny algoritmov - testovať rôzne varianty alebo ten istý algoritmus s rôznymi parametrami
2. Implementácia ukážkového problému pre testovanie algoritmov
3. Experimenty na otestovanie algoritmov na ukážkovom probléme - pokus spustite niekoľkokrát a algoritmy porovnajte na základe priemerných dát
4. Prehľadový článok/report - musí obsahovať
    * popis skupiny algoritmov - základné vlastnosti, inšpirácia
    * príklady vybraných konkrétnych algoritmov z tejto skupiny - ku každému algoritmu treba poskytovať aj pseudokód a poukázať na rozdiely medzi jednotlivými variantmi
    * popis problémov, ktoré sa dajú riešiť pomocou týchto algoritmov
    * popis ukážkového problému, na ktorom budete testovať algoritmus
    * popis experimentov a výsledkov
5. Krátka prezentácia (10-15 minút) so zhrnutím článku (najmä teória, experimenty a výsledky max. na 2 snímky)

Vašu odovzdávku môžete rozšíriť. Programovú časť môžete implementovať v ľubovoľnom jazyku.

## Odovzdanie a hodnotenie
Vypracované zadania môžete odovzdať a obhájiť v 12. týždni. Súčasťou odovzdania je aj prezentácia v rámci cvičenia, kde oboznámite Vašich spolužiakov s Vaším výskumom a výsledkami. Riešenie odovzdávate cez MS Teams kde je vytvorený assignment pre tento účel (jeden študent za tím). Za zadanie môžete získať maximálne 15 bodov a to nasledovne:

1. implementované algoritmy - 3 body
2. ukážkový problém a experimenty - 2 body
3. report - 5 bodov
4. prezentácia a diskusia - 5 body

## Úlohy
1. Mravčie kolónie (Ant Colony)
2. Hill climbing
3. Simulované žíhanie (Simulated Annealing)
4. Genetické algoritmy
5. Metódy celočíselného programovania
6. Tabu search
7. Biologicky inšpirované algoritmy ktoré neboli na prednáške

Pridelenú úlohu s hodnotením nájdete [v tomto dokumente](https://docs.google.com/spreadsheets/d/1xuz-1zpo0cCQ-jQopO5S2HLovNgknWJysYeFafeY4Kw/edit?usp=sharing).

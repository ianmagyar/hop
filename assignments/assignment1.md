# Zadanie 1
Cieľom prvého zadania je, aby ste sa oboznámili s vybranými heuristickými algoritmami pre optimalizáciu a problémami, ktoré sa dajú riešiť pomocou nich. V rámci zadania implementujete vybraný algoritmus a vyskúšate ho na riešenie ukážkového problému. Na zadaní pracujete vo štvoriciach.

Vypracované zadanie sa skladá z nasledujúcich častí:

1. Implementácia vybraných algoritmov zo skupiny algoritmov - otestujte rôzne varianty alebo ten istý algoritmus s rôznymi parametrami. Voľba algoritmu musí byť opodstatnená.
2. Implementácia dvoch ukážkových problémov pre testovanie algoritmov - nesmie byť rovnaký problém ako v druhom zadaní.
3. Experimenty na otestovanie algoritmov na ukážkových problémoch - pokus spustite niekoľkokrát a algoritmy porovnajte na základe priemerných dát podľa vybraných metrík.
4. Report - musí obsahovať:
    * popis skupiny algoritmov - základné vlastnosti, inšpirácia (iba hlavné body, cca. 1 odsek)
    * popis dvoch ukážkových problémov, na ktorých testujete algoritmus (akú úlohu riešite, čo je kritériom a ako ste vyhodnocovali kvalitu riešenia)
    * popis experimentov a výsledkov (stačí 1 tabuľka/problém)

Vašu odovzdávku môžete rozšíriť. Programovú časť môžete implementovať v ľubovoľnom jazyku.

## Odovzdanie a hodnotenie
Vypracované zadania odovzdáte do konca 8. týždňa, a prezentujete na cvičení v 9. a 10. týždni (harmonogram bude pripravený po odovzdávkach). Riešenie odovzdávate cez MS Teams kde bude vytvorený assignment pre tento účel (odovzdáva iba jeden študent za tím). Za zadanie môžete získať maximálne 10 bodov a to nasledovne:

1. implementované algoritmy - 3 body
2. ukážkový problém a experimenty - 3 body
3. použitá metodológia pri riešení - 2 body
4. prezentácia a diskusia - 2 body

## Témy
1. Populačné optimalizačné algoritmy
2. Iteračné vylepšovanie (základný algoritmus)
3. Simulované žíhanie (Simulated Annealing)
4. Algoritmy založené na teórii hier
5. Genetické algoritmy
6. Metódy celočíselného programovania
7. Tabu search
8. Iné biologicky inšpirované algoritmy okrem mravčích kolónií, baktérií a včelích algoritmov
9. Kvalitatívne heuristiky (greedy algoritmy a ich vylepšenia)
10. Algoritmy inšpirované fyzikou
11. Metódy Monte Carlo
12. Constraint Programming s heuristickými pravidlami
13. Cross-entropy method alebo iný algoritmus zameraný na heuristický výber
14. Harmony Search algoritmus
15. Kooperatívne koevuločné algoritmy

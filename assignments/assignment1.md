# Zadanie 1
Cieľom prvého zadania je, aby ste sa oboznámili s vybranými heuristickými algoritmami pre optimalizáciu a problémami, ktoré sa dajú riešiť pomocou nich. Okrem teoretického rešeršu implementujete vybraný algoritmus a vyskúšate ho na riešenie ukážkového problému. Na zadaní pracujete vo štvoriciach.

Vypracované zadanie sa skladá z nasledujúcich častí:

1. Rešerš skupiny algoritmov - prehľad existujúcej literatúry a ukážkových príkladov, kde bol použitý niektorý z danej skupiny algoritmov na riešenie optimalizačného problému. Vychádzajte z vedeckých prác (články a konferenčné príspevky).
2. Implementácia vybraných algoritmov zo skupiny algoritmov - otestujte rôzne varianty alebo ten istý algoritmus s rôznymi parametrami. Výber algoritmov musí vychádzať z rešeršu a voľba musí byť opodstatnená.
3. Implementácia ukážkového problému pre testovanie algoritmov - na základe prehľadu literatúry alebo vlastný problém, nie však rovnaký problém ako v druhom zadaní.
4. Experimenty na otestovanie algoritmov na ukážkovom probléme - pokus spustite niekoľkokrát a algoritmy porovnajte na základe priemerných dát podľa vybraných metrík.
5. Prehľadový článok/report - musí obsahovať:
    * popis skupiny algoritmov - základné vlastnosti, inšpirácia
    * prehľad literatúry - min. 10 zdrojov a príkladov použitia niektorého zo skupiny algoritmov na riešenie reálneho problému.
    * príklady vybraných konkrétnych algoritmov z tejto skupiny - ku každému algoritmu treba poskytnúť aj pseudokód a poukázať na rozdiely medzi jednotlivými variantmi
    * popis problémov, ktoré sa dajú riešiť pomocou týchto algoritmov
    * popis ukážkového problému a modelu, na ktorom budete testovať algoritmus
    * popis experimentov a výsledkov
5. Krátka prezentácia (10 minút) so zhrnutím článku

Vašu odovzdávku môžete rozšíriť. Programovú časť môžete implementovať v ľubovoľnom jazyku.

## Odovzdanie a hodnotenie
Vypracované zadania odovzdáte do konca 8. týždňa, a prezentujete na cvičení v 9. a 10. týždni (harmonogram bude pripravený po odovzdávkach). Riešenie odovzdávate cez MS Teams kde bude vytvorený assignment pre tento účel (odovzdáva iba jeden študent za tím). Za zadanie môžete získať maximálne 15 bodov a to nasledovne:

1. implementované algoritmy - 3 body
2. ukážkový problém a experimenty - 3 body
3. použitá metodológia pri riešení - 2 body
4. report/článok - 5 bodov
5. prezentácia a diskusia - 2 body

## Témy
1. Populačné optimalizačné algoritmy
2. Iteračné vylepšovanie
3. Simulované žíhanie (Simulated Annealing)
4. Algoritmy založené na teórii hier
5. Genetické algoritmy
6. Metódy celočíselného programovania
7. Tabu search
8. Iné biologicky inšpirované algoritmy ktoré nie sú spomenuté na prednáške
